Crea una web app multiplayer interattiva e completamente funzionante chiamata "BlindSketch". L'app deve essere accessibile via browser solo su desktop e non deve supportare il mobile.

Obiettivo del gioco: Un giocatore, il "Blind Sketcher", disegna una parola su una canvas condivisa senza vederla (la sua canvas è oscurata). Gli altri giocatori devono indovinare la parola in una chat laterale. I disegni sono intenzionalmente "brutti" e divertenti.

Requisiti Tecnici:

Linguaggi/Tecnologie: Scegli la combinazione migliore per una web app multiplayer in tempo reale (ad esempio, HTML, CSS, JavaScript per il frontend, Node.js con WebSockets/Socket.IO per il backend, o alternative equivalenti).

Database: Utilizza un database (es. MongoDB, PostgreSQL, o un'alternativa NoSQL/SQL adeguata) per gestire le stanze, le configurazioni delle stanze, i giocatori e le parole.

Autenticazione: Non è necessaria una registrazione complessa; i giocatori scelgono un nome utente all'inizio.

Gestione dello Stato: Implementa una gestione dello stato robusta per sincronizzare i disegni, la chat, i punteggi e lo stato del gioco tra tutti i client connessi.

Funzionalità richieste:

1. Schermata Iniziale
Input Nome Utente: Un campo di testo dove il giocatore deve scegliere un nome utente.

Bottoni Principali:

"Crea Stanza Privata": Reindirizza alla schermata di creazione della stanza.

"Entra in Stanza Casuale Online": Entra in una stanza esistente con impostazioni predefinite, anche se il gioco è già iniziato.

2. Creazione Stanza Privata
Opzioni Configurabili: Il creatore della stanza deve poter impostare i seguenti parametri:

Grandezza Stanza: Numero massimo di giocatori consentiti.

Quanti Round Fare: Numero di round per partita.

Durata Round: Durata di ogni round, selezionabile tra 40 e 90 secondi.

Quante Parole tra cui Scegliere: Il numero di parole tra cui il Blind Sketcher può scegliere all'inizio del suo turno (minimo 2, massimo 5).

Quanti Indizi di Lettere: Il numero di indizi (lettere della parola) che verranno mostrati gradualmente durante il round.

Link Condivisibile: Dopo la creazione, viene generato un link univoco da condividere per permettere ad altri giocatori di unirsi alla stanza.

3. Entra in Stanza Casuale Online
Impostazioni Predefinite: Le stanze casuali avranno impostazioni di base e uguali per tutte (non configurabili dagli utenti). Il gioco dovrebbe cercare una stanza disponibile e unirsi ad essa.

4. Modalità di Gioco (Gameplay)
Turni: I turni si susseguono in ordine di ingresso dei giocatori nella stanza.

Selezione Parola: Il Blind Sketcher del turno deve scegliere una parola da un elenco generato casualmente (basato sul numero di parole configurato nella stanza).

Canvas del Blind Sketcher Oscurata: Una volta che il Blind Sketcher ha scelto la parola, la sua area di disegno (canvas) deve diventare completamente nera, impedendogli di vedere ciò che sta disegnando.

Disegno in Tempo Reale: Gli altri giocatori vedono il disegno che si forma sulla canvas in tempo reale.

Segnaposto Lettere e Indizi:

Sullo schermo appaiono i segnaposto delle lettere della parola da indovinare (es. _ _ _ _).

Nel corso del tempo, a intervalli predefiniti, verranno rivelate alcune lettere come indizi (basato sul numero di indizi configurato).

Chat Laterale:

Una chat laterale deve essere presente per consentire ai giocatori di digitare i loro tentativi di indovinare la parola.

Riconoscimento Parola: Il sistema deve riconoscere quando un giocatore indovina correttamente la parola.

Punteggio: Se la parola è corretta, sia il giocatore che indovina che il Blind Sketcher ricevono punti. Implementa un sistema di punteggio.

Conclusione Round e Partita:

Un "round" si conclude dopo che tutti i giocatori hanno avuto il loro turno come Blind Sketcher.

Al termine di tutti i round, vengono mostrati i punteggi finali e il vincitore del game.

5. Controlli Post-Partita
Creatore della Stanza: Il creatore della stanza può scegliere di:

Iniziare un nuovo game.

Chiudere la stanza e tornare al menu principale.

Altri Giocatori: Gli altri giocatori possono tornare al menu principale per uscire dalla stanza.

Considerazioni aggiuntive:

Interfaccia Utente: Design pulito e intuitivo, adatto all'uso desktop.

Gestione Errori: Implementa una gestione robusta degli errori e messaggi chiari per l'utente (es. stanza piena, connessione persa).

Performance: Assicurati che l'applicazione sia performante e reattiva, specialmente per il disegno in tempo reale e la chat.